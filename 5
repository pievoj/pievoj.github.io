Naujas gyvūnas.ištikrųjų negyvūnas<br>
<br>
objèktas (lot. objectus – daiktas, reiškinys), tai, ką suvokia pažįstančioji sąmonė, į ką nukreipta aktyvi pažintinė, vertinamoji ar praktinė pertvarkomoji subjekto veikla. Subjekto priešybė. Objektas yra materialūs daiktai, reiškiniai, jų savybės, santykiai, visuomeninė tikrovė, abstrakcijos (sąvokos, teorinės konstrukcijos, koncepcijos), sąmonės įvairūs dariniai (vaizdiniai, idėjos, idealaus ir virtualaus pobūdžio dalykai – mitai, vertybės, reikšmės, prasmės ir kita). Reflektuojant sąmonę, mąstymą, elgesį, žmogaus būties įvairius aspektus objektu tampa pats subjektas. Objekto būties, jo pažinimo, objekto ir subjekto klausimai nagrinėti visais filosofijos istorijos laikotarpiais. Fenomenologinė filosofija siekė įveikti subjekto–objekto perskyrą teigdama, kad neegzistuoja tuščia sąmonė, ji yra intencionali (nuolat nukreipta į objektą); nagrinėjo objekto duotumo sąmonei būdus.<br>
<br>
subjèktas (lot. subjectus – esantis apačioje), filosofinė sąvoka, reiškianti su išorės pasauliu sąveikaujantį ir jo daiktus bei reiškinius pažįstantį, suprantantį ir vertinantį individą. Objekto priešybė. Epistemologijoje dažnai vartojamas kaip pažįstančiojo individo sąmonės, socialinėje filosofijoje ir socialiniuose moksluose – asmens sinonimas.<br>
<br>
Objektai mums reiškiasi kaip vaizdiniai: pasaulis, koks mums atrodo, toks yra iš tikrųjų. Fenomenologinė filosofija siekė įveikti subjekto ir objekto priešpriešą, teigė, kad sąmonė yra intencionali, t. y. nuolat nukreipta į objektus, priklauso nuo jų. Kita vertus, objektų savaime, nepriklausomų nuo sąmonės, nėra. Logikoje subjekto terminas reiškia teiginio veiksnį, t. y. objektą, apie kurį kas nors yra teigiama ar neigiama (jam priskiriamas predikatas).
